---
heading: "Veikkola"
subheading: "Veikkolan urheilupuiston kiipeilykallio"
--- 

Veikkolan urheilupuiston alueella, 30 km Helsingistä, sijaitseva kiipeilykallio löytyi juoksulenkillä syksyllä 1976. Kallion korkein kohta, lähes 20 metriä, näkyy hyvin sen ohi kulkevalta ulkoilureitiltä. Ensimmmäinen matalahko reitti oli ["Kivikirves"]({{<ref "/topo/veikkola-trad/main-wall/kivikirves">}}), joka sai nimensä halkeaman alla olevasta kalliolohkareesta. Ensinousun tyyli hieman arveluttava soolo juoksulenkkareissa. Seuraavana vuonna kallion korkein kohta noustiin kiertelemällä vähimmän vastuksen mukaan ja tekemällä tästä ["Kruisailu"]({{<ref "/topo/veikkola-trad/main-wall/kruisailu">}})-reitistä  mahdollisimman pitkä. Tästä kohdasta oikealle on kolme matalaa reittiä ja mahdollisuus muutamaan uuteen.

Kallioalueen eteläpäässä on hieno, juuri boulder-korkeuden ylittävä muuri, jossa tehtiin kolme reittiä vuonna 1977. Selsotuksia näistä Veikkolan alkuajoista löytyy Alppikiipeily-leden numerosta 1 vuodelta 1978. Seuraava tieto Veikkolasta kiipeilykohteena on Toby Archerin "Kivikirveestä" vasemmalle tekemä ["Blizzard Crack"]({{<ref "/topo/veikkola-trad/main-wall/blizzard-crack">}}), vaikeus 5+ ja vuosi noin 2010. Kallioalueella on suuri määrä boulder-kohteita, mutta köysikiipeily sai odottaa jatkoa vuoteen 2020, jolloin Sampsa Jyrkysen aloitteesta kävimme katsastamassa kalliota. Sen jälkeen uusia reittejä on syntynyt kesän 2020 aikana toistakymmentä, duon Maria Hämeen-Anttila ja Jan von Plato toimesta. Ensimmäinen reitti heti kesäkuun alussa oli Marian ["Veikkolan Lukko"]({{<ref "/topo/veikkola-trad/main-wall/veikkolan-lukko">}}) joka sai nimensä kallion yläreunan puuhun lyödystä ruostuneesta lukosta.  [Muutama vaikea linja]({{<ref "tags/nousematon">}}) odottaa vielä nousijaansa. Pääseinämän pohjoispuolelle on mahdollista tehdä matalampia sporttityylisiä släbireittejä, mutta itse [pääseinä]({{<ref "/topo/veikkola-trad/main-wall">}}) ja [etelämuuri]({{<ref "/topo/veikkola-trad/south-wall">}}) ovat puhtaita luomukiipeilykohteita ja toivottavasti pysyvät sellaisina. Pohjoisosa on kunnan omistama, ja kaksi muuta kalliota on yksityismaalla Veikkolan urheilupuiston virkistys- ja ulkoilukäyttöön kaavoitetulla alueella. Kalliot löytyvät helpoten, kun jättää auton urheilupuiston [eteläiselle parkkipaikalle](https://her.is/3h7eQ48) ja kiertää ulkoilulenkkiä myötäpäivään. Veikkolan keskustaan urheilupuiston kupeelle pääsee myös [bussilla](https://reittiopas.hsl.fi/reitti/Helsinki%2C%20Helsinki%3A%3A60.171779%2C24.941355/Lamminp%C3%A4%C3%A4ntie%2C%20Kirkkonummi%3A%3A60.271812%2C24.438505).

 -- Jan von Plato, 15.8.2020
